# O červené karkulce
! [Image of Red] (http://www.guraso.eus/wp-content/uploads/sites/116/2016/03/cappuccetto-rosso.jpg)

Za devatero řekami, přes tři potoky, v *městečku* menším než louže po dešti, bydlela **malá holčička**, které nikdo neřekl jinak, než *Karkulka*.
Když byla holčička ještě malé semínko, upletla jí babička *karkulku* z červené příze a holčička ji už nikdy nesundala. Holčička měla babičku velmi ráda. 
Moc se jí líbilo, že bydlela uprostřed černého lesa. Každé ráno maminka naložila holčičce košíček plný *dobrot*, který Karkulka babičce odnesla.
Každé ráno se holčička s košíčkem vypravila na cestu, kterou znala jako své boty a mohla by ji jít poslepu.
Ikdyž jí maminka vždycky říkávala: "*Karkulko*, nikdy nescházej z cesty!", holčička na to nikdy nedbala. Proplétala se houštím, běhala mezi stromy, honila po mezi motýly.

Pranic netušila, že jí ze stínu lesa pozoruje *zlé stvoření*.

Karkulka sbírala pampelišky na věneček, který chtěla uvít babičce, když tu se na ni snesl stín. Polekaně se otočila, ale když spatřila pejska, jak se na ni usmývá od ucha k uchu, oddechla jsi.
"Kampak jdeš, holčičko?" zeptal se pejsek.
"K babičce, zanést ji výslužku, pejsku." Pejsek se na ni udiveně podíval, vytáhl jedno obočí a něco si pro sebe zašeptal. Potom upřel svůj zrak na holčičku a mazaně se na ni usmál.
"A co to neseš v košíčku, holčičko?" Pejsek zavrtěl ocáskem.
"Boloňské špaghety, česnekový chleba a víno", odpověděla holčička. Pejsek začmuchal. V koutku se mu začaly tvořit sliny.
"Taková malá holčička by se neměla toulat sama lesem. Kde bydlí tvoje babička? Doprovodím tě", řekl pejsek a olízl holčičce ruku. Holčička se zahihňala a poplácala 
pejska po hlavě.
"Mám to jenom kousek, babička bydlí za třetím dubem po lesní cestě v pravo-" než stačila Karkulka doříct větu, pejsek byl v trapu. Holčička jenom pokrčila rameny a šla zase trhat pampelišky.

*Zlé stvoření mezitím pelášilo k třetímu dubu na lesní cestě v pravo.

Už dávno odbyla hodina oběda, když holčička zaklepala na babičiny dveře s košíkem s vínem a špatghetami (chleba snědla pocestě, byl moc dobrý, s parmesanem).

**Nikdo neotevřel**. Holčička vešla dovnitř. V místnosti byla tma a odpudivý nasládlý pach.

"Babičko?" zvolala holčička.

"Tady panenko", ozvalo se skřehotavě z postele, která stála v rohu místnosti.

Karkulka přišla blíž. Nic v tom příšeří pořádně neviděla. 

"Babičko, proč máš tak velké oči?"

"Abych tě lépe viděla, panenko! Pojď blíž, srdíčko." Karkulka popošla blíž.

"A proč máš tak velké zuby?" Naklonila se nad postavu v posteli.

"Abych tě mohl sežrat, ty hloupá huso!" Než se stačila Karkulka nadechnout, *babička* se vzpřímila a mohutnými čelistmy ukousla Karkulce hlavu.
"To máš za toho pejska!" řekl vlk a pokračoval v hostině.

A to je konec milí zlatí.
